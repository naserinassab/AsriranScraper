body,title
 سرپرست اداره میراث فرهنگی، صنایع دستی و گردشگری آران و بیدگل از ممنوعیت 4 روزه ورود گردشگران به کویر مرنجاب آران و بیدگل خبر داد. جواد صدیقیان شامگاه چهارشنبه در گفت و گو با خبرنگاران اظهار کرد: به علت برگزاری رزمایش ارتش جمهوری اسلامی ایران از 31 اردیبهشت ماه سال جاری تا سوم خرداد ماه ممنوعیت ورود گردشگران به کویر مرنجاب اعمال خواهد شد. وی افزود: از 4 خرداد همزمان با پایان رزمایش ارتش، محدودیتی برای ورود گردشگران به این منطقه گردشگری نخواهد بود. صدیقیان همچنین از افزایش 17 درصدی گردشگران خارجی و داخلی به منطقه نمونه گردشگری مرنجاب طی سال جاری نسبت به مدت مشابه سال قبل خبر داد و افزود: این منطقه بکر و زیبا مورد توجه گردشگران داخلی و خارجی قرار دارد و امیدواریم با همکاری و هماهنگی بیشتر مسئولان شاهد رونق بیش از پیش گردشگری در این شهرستان باشیم. کویر مرنجاب در شمال آران وبیدگل در استان اصفهان قرار دارد، این کویر از شمال به دریاچه نمک، از غرب به کویر مسیله و دریاچه های نمک حوض سلطان و حوض مره، از شرق به کویر بند ریگ و پارک ملی کویر و از جنوب به شهرستان آران و بیدگل محدود می شود. ارتفاع متوسط کویر مرنجاب از سطح آب های آزاد در حدود 850 متر و بلندترین نقطه این جزیره در حدود 880 متر بالاتر از سطح دریای آزاد است. کویر مرنجاب یکی از زیباترین نقاط کویری ایران محسوب می شود، تپه های شنی بلند و جنگل های تاق جلوه زیبایی به این منطقه بخشیده است.  , 		ممنوعیت 4 روزه ورود گردشگران به کویر مرنجاب 	
 یک مجله آمریکایی در گزارشی دلیل دردناک بودن محل گزیدگی حشرات را بررسی کرد. به گزارش باشگاه خبرنگاران جوان؛ مجله آمریکایی وایرد با انتشار گزارشی در پایگاه اینترنتی خود نوشت: نیش حشرات مانند فرو کردن نوک مداد به پوست، ریختن یک قطره بسیار داغ روغن و یا هیدروکلریک اسید داخل بریدگی روی پوست و یا راه رفتن بر روی زغال چوب در حالیکه یک میخ زنگ‌زده داخل پاشنه پا فرو رفته، بسیار دردناک است. جاستین اشمیت زیست‌شناسی که از علم شیمی نیز سررشته دارد درخصوص نیش انواع حشرات و اینکه چرا هر کدام از آن‌ها احساس متفاوتی در فرد گزیده شده ایجاد می‌کنند، تحقیقات زیادی انجام داده است. اشمیت می‌گوید این تصور درد است که باعث می‌شود ما پس از گزیده شدن، درد شدیدی را در محل نیش احساس کنیم. حقه‌ای که بدن ما به کار می‌برد تا خبرهای مربوط به صدمه وارد شده را از طریق تحریک عصب‌های حسی که پیام‌های دریافتی را به سرعت از طریق میلیاردها عصب مشابه به مغز می‌رسانند، مخابره کند. با این وجود، اشمیت درخصوص نیش حشراتی که سمی هستند اما دردی ایجاد نمی‌کنند هشدار داد. بدلیل آنکه فرد گزیده شده دردی احساس نمی‌کند، پیام درد نیز مخابره نمی‌شود. در حالی که نیش برخی از حشرات می‌تواند باعث از کار افتادن ارگان‌های داخلی بدن و حتی مرگ فرد شود. انواع گوناگون حشرات ترکیبات متفاوتی در نیش‌های خود دارند. از سوی دیگر، به نظر می‌رسد سم موجود در نیش حشرات نیز در طول تاریخ تکامل یافته است. این روند تکاملی برای انواع گوناگون حشرات یکسان نبوده است. دلیل آنکه نیش زنبور عسل دردی به اندازه سوزاندن پوست با سیگار ایجاد می‌کند، این است که غشای سلولی پوست در محل گزیدگی بوسیله ملیتین موجود در سم این زنبور از بین می‌رود. اما نیش زنبورهای غیرعسلی نازک‌بال کینین‌های موجود در سم آن‌ها، دردی عمیق و شدید ایجاد می‌کند.  , 		حقایقی درباره نیش حشرات/ چرا محل نیش برخی حشرات بسیار دردناک است؟ 	
  , 		آشتی کنان، پایانی خوش بر کشمکشهای کی روش و فدراسیون (فیلم) 	
 فرمانده نیروی انتظامی جمهوری اسلامی ایران گفت: از گشت‌های نامحسوس تنها برای اطلاع رسانی استفاده می‌شود و از این نیروها استفاده عملیاتی نخواهد شد. به گزارش ایسنا، سردار حسین اشتری در جمع خبرنگاران در اردبیل، با اشاره به افزایش 15 درصدی کشفیات در حوزه مواد مخدر گفت: امیدواریم نیروی انتظامی با کمک مجموعه‌های دیگر بتواند شاهد افزایش کشفیات در این حوزه بوده و با توجه به انسدادی که در مرزها صورت گرفته بتواند در مبادی ورودی مانع کالاهای قاچاق و به خصوص مواد مخدر به کشور بشود. فرمانده نیروی انتظامی جمهوری اسلامی ایران در خصوص استرداد مجرمان متواری از کشور نیز گفت: پلیس بین الملل با توجه به احکامی که از طریق قوه قضاییه صادر می شود، پیگیر استرداد مجرمان است و از جمله در زمینه استرداد خاوری نیز اقدامات اولیه صورت گرفته و کارت قرمز برای وی صادر شده است. وی خاطرنشان کرد: در صورت همکاری کامل دولت مربوطه، آمادگی برای بازگرداندن خاوری به کشور و تحویل وی به مقامات قضایی وجود دارد. اشتری گفت: با همکاری پلیس بین الملل پیگیر استرداد دیگر افرادی هستیم که در حوزه مسایل اقتصادی مرتکب مفاسدی مانند کلاهبرداری شده و از کشور خارج شدند؛ در این راستا و با تلاش‌های صورت گرفته برخی از افراد متواری به کشور بازگردانده شده و در استرداد برخی از آنها هنوز موفق نشدیم اما محل‌های آنها شناسایی شده و پیگیریها همچنان ادامه دارد. اشتری برای شرکت در مراسم معارفه فرمانده نیروی انتظامی اردبیل به این استان سفر کرده است.  , 		فرمانده ناجا: صدور کارت قرمز پلیس بین الملل برای «خاوری» 	
 دادگاه آلمان بخشی از شعر انتقادی علیه اردوغان را ممنوع اعلام کرد به گزارش دویچه وله، قضات آلمانی بخشی از شکایت رجب طیب اردوغان، رئیس جمهور ترکیه را پذیرفتند و علیه یان بومرمان، مجری و طنزپرداز حکم صادر کردند. بر اساس این حکم مجری شبکه دو تلویزیون آلمان به دلیل محتوای تحقیرآمیز شعر خود مجاز نیست قسمت اعظم آن را تکرار کند. در صورت تکرار قسمت ممنوعه شعر این مجری مجبور است تا ۲۵۰ هزار یورو جریمه بپردازد و یا به مدت ۶ ماه بازداشت خواهد شد. به گفته وکیل بومرمان حکمی که با کالبدشکافی شعر و ممنوع کردن بخش‌های معینی از آن صادر شده اشتباه است و در چارچوب آزادی هنر نیز نمی​گنجد.  , 		دادگاه آلمان: محکومیت شاعر طنز آلمانی با شکایت اردوغان 	
 یکی از دانشجویان کارشناسی ارشد رشته زبان و ادبیات انگلیسی دانشگاه سمنان در روز چهارشنبه، 29 اردیبهشت‌ماه ساعت 13:50 دقیقه، در یک حادثه ناگوار جان خود را از دست داد. به گزارش ایسنا، روابط عمومی دانشگاه سمنان با تائید مرگ یا خودکشی احتمالی یکی از دانشجویان این دانشگاه از وقوع این حادثه اظهار تاثر کرد. روابط عمومی دانشگاه سمنان که پیش از این و در تماس خبرنگار ایسنا، خبر مرگ یا خودکشی احتمالی دانشجوی این دانشگاه را تلویحا تکذیب کرده بود، لحظاتی پیش با تائید خبر مرگ این دانشجو این مطلب کوتاه را بر روی خروجی سامانه اطلاع‌رسانی خود قرار داد: با کمال تاسف، روز چهارشنبه 29 اردیبهشت‌ماه ساعت 13:50 دقیقه، یکی از دانشجویان کارشناسی ارشد رشته زبان و ادبیات انگلیسی دانشگاه سمنان در یک حادثه ناگوار جان خود را از دست داد. علت واقعه از سوی دستگاه‌های زیربط در حال بررسی است. ضمن عرض تسلیت به خانواده این دانشجو، اخبار تکمیلی بعد از اعلام نتیجه از سوی مقامات مسؤول به اطلاع خواهد رسید.  , 		تائید مرگ تاسف‌بار یکی از دانشجویان دانشگاه سمنان 	
 مدیرکل مدیریت بحران استانداری خراسان شمالی گفت: واژگونی یک دستگاه اتوبوس مسافربری در 10 کیلومتری بجنورد باعث کشته شدن 4 نفر و زخمی شدن 34 نفر شد. حسین عظیمی در گفت و گو با ایرنا، زمان وقوع این حادثه را عصر چهارشنبه ذکر کرد و افزود: این اتوبوس ولو 12B از مبدا زاهدان به مقصد گنبد در حرکت بود که در نزدیکی روستای مهنان جاده اسفراین به بجنورد واژگون شد. به گفته وی، مصدومان این حادثه به بیمارستان و فوتی ها نیز تحویل سردخانه بجنورد شد. وی تصریح کرد: مسافران این اتوبوس، سرعت زیاد و ناتوانی راننده در کنترل خودرو را عامل تصادف اعلام کردند. پلیس راه نیز در حال بررسی علت وقوع این حادثه است.  , 		واژگونی اتوبوس درخراسان شمالی/ 34 زخمی و 4 کشته 	
  , 		درگیری در پارلمان آفریقای جنوبی (فیلم) 	
به گزارش ایسنا، رئیس جمهور کرواسی ،کولیندا گرابار کیتاروویچ عصر امروز چهارشنبه ۲۹ اردیبهشت با آیت‌الله هاشمی رفسنجانی دیدار کرد.                                                                          , 		دیدار رئیس جمهور کرواسی با هاشمی رفسنجانی (عکس) 	
 سحر دولتشاهی بازیگر ایرانی در فرش قرمز جشنواره فیلم کن فرانسه  به گزارش عصر ایران، او با فیلم  وارونگی شرکت کرده است.  , 		تیپ متفاوت سحر دولتشاهی در جشنواره کن فرانسه (عکس) 	
 به گزارش ایسنا، سخنگوی هیئت مرکزی نظارت بر انتخابات گفت:    منبع: ایسنا , 		صحت انتخابات در بندر لنگه و بستک تایید نشد/ آرای تبریز بازشماری می‌شود 	
 شورای نگهبان طرح ممنوعیت به کارگیری بازنشستگان را با توجه به اصلاحات انجام شده مغایر با موازین شرع و قانون اساسی ندانست. به گزارش ایسنا، طرح ممنوعیت به کارگیری بازنشستگان که با اصلاحاتی در جلسه مورخ بیستم اردیبهشت ماه یکهزار و سیصد و نود و پنج به تصویب مجلس شورای اسلامی رسیده است؛ در جلسه مورخ 1395/02/29 شورای نگهبان مورد بحث و بررسی قرار گرفت و با توجه به اصلاحات به عمل آمده مغایر با موازین شرع و قانون اساسی نشد.  , 		شورای نگهبان طرح ممنوعیت به کارگیری بازنشستگان را تایید کرد 	
 مدیرعامل خبرگزاری آریا تصریح کرد: عارف به عنوان یک چهره اجرایی و فنی بیشتر شناخته می‌شود و در همه مسائل سیاسی هم هنگامی که وارد می‌شود در جمع‌بندی نهایی حضور نداشته است. روزنامه آفتاب‌یزد امروز چهارشنبه 95/2/29 گفت و گویی مشروح با امیر محبیان تحلیلگر مسائل سیاسی انجام داده است که بخش هایی از آن را در ادامه می‌خوانید: - در این موضوع ما دو گزینه در پیش‌رو داریم یکی آقای دکتر عارف است که اصلاح‌طلبان و اعتدالیون می‌گویند چون لیست ما از موقعیت بهتری برخوردار است عارف باید رئیس مجلس شود. گزینه دیگر دکتر لاریجانی است. بیایید این دو را با یکدیگر مقایسه کنیم تا ببینیم برای هر گروه ریاست کدام یک منفعتش بیشتر است. - نکاتی که اطرافیان آقای عارف مطرح می‌کنند این است که می‌گویند چرا دکتر عارف تبدیل شده است به مرد انصراف و دائماً در حال انصراف دادن است و دیگر بس است و حالا که فرصت پیش آمده ایشان باید رئیس مجلس شود. اولاً که نمایندگان مجلس رأی می‌دهند و نمی‌توانیم نظرمان را به آنها تحمیل کنیم. ثانیاً مردم به رئیس مجلس رأی تعیین کنند. حال ببینیم که برای جریانات سیاسی کدام یک از این دو گزینه مفیدتر است. - اگر آقای عارف رئیس مجلس شود، دوگانه بین اصولگرایان و اصلاح‌طلبان تعمیق خواهد شد و نتیجه چالش میان این دو طیف آن می‌شود که گروهی که مواضع حادتری دارد یعنی اصولگرایان تندرو محوریت پیدا می‌کنند، چون پیروزی اصلاح‌طلبان پیروزی قاطعی نبوده و پیروزی تقریباً لرزانی بوده است. - مسئله بعدی این است که دکتر لاریجانی عاملی کنترل کننده در برابر برخی افراطی‌گری‌های داخل مجلس بود وقتی که این مانع را بردارید دعوا به صورت روشن و مشخص انجام می‌گیرد و درگیری جدی می‌شود از طرفی خود آقای لاریجانی هم در موضع ریاست مجلس می‌تواند برای جریان معتدل اصولگرا یارگیری می‌کند، اما در صورت ریاست عارف عملاً این موقعیت را از دست می‌دهد و امکان یارگیری برای رادیکال‌ها فراهم می‌شود، لذا چالش بیشتر خواهد شد. وقتی درگیری و چالش بیشتر شود، اصلاح‌طلبان دوباره در سیبل قرار می‌گیرند و هزینه‌های سنگینی را خواهند پرداخت. حال ببینیم ریاست کدام یک برای دولت مفید است. - اگر آقای عارف به عنوان نماینده جریان اصلاح‌طلب رئیس مجلس شود، برای دولت به این معناست که کشور به سه جریان تبدیل می‌شود؛ جریان اصولگرا، جریان اصلاح‌طلبان و جریان دولت. تا به حال جریان دولت از بدنه اجتماعی اصلاح‌طلبان ارتزاق می‌کرد. پس اگر این چنین شود که اصلح‌طلبان بروند به سمت خود اصلاح‌طلبان، دولت با یک کاهش مقبولیت اجتماعی مواجه خواهد بود. برای اینکه در جاهایی که رقابت بین دولت و اصلاح‌طلبان بشود و اصلاح‌طلبان یک نهاد سیاسی باشند، دولت کم خواهد آورد و مشکل پیدا خواهد کرد. - دولت ترجیح می‌دهد به عنوان نماینده از طرف اصلاح‌طلبان بشود و اصلاح‌طلبان یک نهاد سیاسی باشند، دولت کم خواهد آورد و مشکل پیدا خواهد کرد. دولت ترجیح می‌دهد به عنوان نماینده از طرف اصلاح‌‌طلبان باشد یعنی هم به عنوان دولت دیده شود و هم به عنوان اعتدال و هم در قالب نماینده اصلاح‌طلبان. - در حالی که اگر صف‌بندی صورت بگیرد دولت ضربه خواهد خورد، لذا این هم یک ایراد دیگری است که در اینجا به وجود می‌آید ضمن اینکه دولت هم باید چهره میانگین میانه‌روی خود را حفظ کند برای همین یک رئیس مجلس اصولگرای میانه‌رو برایش بهتر است تا اصلاح‌طلبی که ممکن است فضا را رادیکال کند و درگیری صورت بگیرد در این درگیری باید دولت تکلیفش را مشخص کند دولت اگر به طرف اصولگرایان سوق پیدا کند که در چنین شرایطی اصولگرایان تندرو محوریت یافته‌اند و در این صورت علیه خودش کار کرده است. اگر به سمت اصلاح‌‌طلبان برود که دیگر نمی‌تواند خودش را میانه بنامد. - ضمن اینکه اگر اصلاح‌طلبان در مجلس رئیس مجلس داشته باشند ممکن است تشویق شوند تا برای ریاست جمهوری هم بخت خود را آزمایش کنند و رفقای سابق رقبای فعلی آقای روحانی بشوند. پس ریاست آقای لاریجانی برای دکتر روحانی هم بهتر است فکر می‌کنم ترجیح آیت‌الله هاشمی هم بر آقای لاریجانی باشد. ضمن اینکه آقای عارف به عنوان یک چهره اجرایی و فنی بیشتر شناخته می‌شود. و در همه مسائلی سیاسی هم هنگامی که وارد می‌شود در جمع‌بندی نهایی حضور نداشته است، چرا که ایشان چه در انتخابات ریاست جمهوری 92 چه در موارد دیگر مجبور شده است که دست آخر کنار برود و به نفع یک کاندیدای سیاسی‌تر کناره‌گیری کند روی همین اساس هم همواره مقدمه‌ای شده است برای یک نتیجه دیگر. - ازنگاه منطقیون آقای عارف حد وسطی بوده که در مقدمات می‌آمده ولی در نتیجه حضور نداشته است. خود اصلاح‌طلبان نمی‌توانند این مسائل را به آقای عارف بگویند چون ایشان زمینه‌های رنجش هم از خود نشان داده است و عصبانی می‌شود که چرا من را به این شکل می‌گذارید کنار به همین دلیل می‌خواهند در یک مسیر طبیعی آقای عارف خودش به نفع آقای لاریجانی کنار برود. - یعنی نمی‌خواهند در مقابل آقای عارف قرار بگیرند و از او بخواهند کنار برود. اما حدس من این است که نهایتاً این منطق به یک سمتی خواهد رفت که احتمال ریاست آقای لاریجانی بیشتر شود. عقل اینطور حکم می‌کند اگر چنین شود برای آقای عارف دو جا باقی می‌ماند یا به عنوان نایب رئیس اول باشد یا به عنوان رئیس مرکز پژوهش‌های مجلس این احتمالی است که وجود دارد. منتها آقای عارف می‌تواند اصرار کند. اصرار می‌کند یا رئیس می‌شود یا نمی‌شود اگر اصرار کرد و رئیس  نشد، موقعیتش خیلی افول می‌کند مثل کسی که مشتش را باز کنند بفهمند در آن چیزی نیست. زمانی که اصرار کند و رئیس بشود تازه اول مشکلاتش است. مشکلاتش با اصولگرایان و با خود اصلاح‌طلبان. - یعنی به نظر من آقای عارف هنوز از توانایی لازم برای مدیریت همین اصلاح‌طلبانی که وارد صحنه شدند هم برخوردار نیست. در همین تهران کنترل لیست خانم‌های تهران برای دکتر عارف مشکل خواهد بود، چرا که هر کدام از اینها رأی مستقیم گرفتند از مردم و مدیون آقای عارف نیستند از طرف دیگر در اردوگاه اصلاح‌طلبان تهدیداتی نیز صورت می‌گیرد. مثلاً آقای کواکبیان گفته است که اگر آقای عارف نیاید من می‌آیم. خب بدان معنی نیست که آقای کواکبیان دوست دارد آقای عارف رئیس شود. آقای کواکبیان می‌خواهد آقای عارف رئیس شود و خودش بشود گرداننده سیاسی آقای عارف یا اگر هم نشد بگوید آقای عارف مرد ایستادن در این قضایا نیست من می‌ایستم و به گونه‌ای بخواهد رهبری اصلاح‌طلبان را در امور مجلس به دست بگیرد. البته بعید نیست اصلاح‌طلبان برنامه ای هم برای لاریجانی داشته باشند که به نظر من تله و تیرخلاص به لاریجانی خواهد بود و آن پیشنهاد خروج لاریجانی از مجلس و گرفتن پست معاون اولی روحانی است. این تله واضحی است. البته به نظر من بازی پیچیده تز از این قضایا خواهد شد. توصیه این است که آقای عارف از موضع با یک تعاملی داشته باشد و مصلحت کلی جریان خودش را در نظر بگیرد نه مصلحت اطراف را. - اصلاً چنین چیزی امکان ندارد که آقای دکتر عارف و دکتر لاریجانی در یک فراکسیون قرار گیرند. تمام انتقاداتی که به آقای لاریجانی. از طرف برخی اصولگرایان وجود دارد به جز پایداری‌ها، این است که آقای لاریجانی به عنوان یک چهره اصولگرا باید هویت خود را حفظ کند و خط میان او و اصلاح‌طلبان کمرنگ نشود. این صحبت آقای صوفی به این معنا است که آقای لاریجانی برود و آخر صف اصلاح‌طلبان بایستد در چنین شرایطی بعضی معتقدند ایشان نه دنیا خواهد داشت و نه آخرت، بنابراین به نظر من آقای لاریجانی باهوش‌تر از این حرف‌هاست که وارد این بازی‌ها شود.  , 		امیر محبیان: عارف همیشه مقدمه‌ای برای یک نتیجه بوده/ او حتی توان مدیریت لیست اصلاح طلبان را هم ندارد 	
 سقوط داربست(طاق نصرت) در خیابان 17 شهریور تهران به دلیل وزش باد شدید منجر به مصدومیت سه مرد میانسال شد. سخنگوی سازمان آتش نشانی و خدمات ایمنی شهرداری تهران عصر چهارشنبه با اعلام این خبر به ایرنا گفت: وزش باد شدید منجر به سقوط داربست های طاق نصرت بر روی سه خودروی سواری شد که درجریان سقوط کرد که درجریان این حادثه سه مرد میانسال مصدوم شدند. سید جلال ملکی افزود: ساعت 18:39 دقیقه عصر امروز حادثه سقوط طاق نصرت در خیابان 17شهریور مقابل کوچه حاتمی به سامانه 125اعلام و ماموران دو ایستگاه آتش نشانی به محل حادثه اعزام شدند. وی اظهار کرد: در این حادثه عرشه طاق نصرت(داربست فلزی) بر روی یک دستگاه تاکسی پژو درحال حرکت سقوط کرد و سه سرنشین داخل خودرو دچار مصدومیت شدند. ملکی خاطرنشان کرد: سقوط عرشه طاق نصرت همچنین به دو خودروی سواری دیگر که در محل پارک شده بودند ، نیز خساراتی را وارد کرد. به گفته وی، آتش نشانان درحال حاضر با استفاده از جرثقیل مشغول جابجا کردن عرشه طاق نصرت(داربست های فلزی سقوط کرده) هستند. ملکی افزود: ماموران پلیس راهور تهران بزرگ نیز با حضور در محل و تعیین مسیر جایگزین برای تردد خودروها، مشغول ساماندهی و نظم بخشی به ترافیک ایجاد شده در معابر محدوده وقوع حادثه هستند.  , 		سقوط داربست در خیابان 17 شهریور تهران، سه مصدوم برجا گذاشت 	
 خانم کولیندا گرابار کیتاروویچ رییس جمهوری کرواسی که به تهران آمده است؛ لحظاتی پیش در مجموعه فرهنگی - تاریخی سعدآباد مورد استقبال رسمی دکتر حسن روحانی رییس جمهوری قرار گرفت. به گزارش ایرنا، رییسان جمهوری دو کشور پس از پخش سرود ملی جمهوری اسلامی ایران و کرواسی از یگان تشریفات حاضر در محل سان دیدند، روحانی و کیتاروویچ سپس وارد مذاکرات دوجانبه شدند و پس از آن در مذاکرات هیات های عالیرتبه دو کشور شرکت می کنند. رییس جمهور کرواسی روز گذشته برای سفری سه روزه به تهران آمده است، در بدو ورود ، در فرودگاه بین المللی امام خمینی (ره) مورد استقبال محمدرضا نعمت زاده وزیر صنعت، معدن و تجارت قرار گرفت. امروز قرار است چند سند موافقتنامه و تفاهم نامه در حضور روسای جمهوری اسلامی ایران و کرواسی توسط مسوولان ارشد دو کشور امضا شود و سپس دکتر روحانی و کیتاروویچ در کنفرانس خبری مشترک حضور یابند. رییس جمهوری کرواسی در ادامه برنامه های روز چهارشنبه در نشست فعالان اقتصادی ایران و کرواسی و نمایندگان بخش خصوصی دو کشور شرکت خواهد کرد و سپس با تعدادی از مقامات ارشد نظام دیدار و گفت و گو خواهد داشت. برای خانم کیتاروویچ در روز پنج شنبه برنامه های فرهنگی پیش بینی شده است و وی بعد از آن، تهران را ترک خواهد کرد.                                                      , 		استقبال رسمی روحانی از رییس جمهور کرواسی (+فیلم و عکس) 	
  , 		واکنش علی دایی به تقلید صدایش در جشن پرسپولیس (عکس) 	
 معاون امداد و نجات جمعیت هلال احمر استان البرز گفت که ساعتی پیش دختری 23ساله در رودخانه کرج سقوط کرد و جان باخت. ˈداود رجبی عصر چهارشنبه درگفت وگو با ایرنا، افزود: این حادثه درجاده کرج -چالوس درمنطقه درده رخ داد و جسد توسط خانواده و افرادمحلی به بیرون از آب منتقل شد. وی گفت: امدادگران هلال احمر بلافاصله عملیات احیا انجام دادند اما نتیجه ای نداشت. ازابتدای سال جاری این ششمین مورد غرق شدگی در استان البرز که جسد دو نفر هنوز پیدا نشده که جستجوی امدادگران همچنان ادامه دارد. رادیو پیام گزارش داد این دختر به هنگام عکس سلفی گرفتن غرق شد.  , 		مرگ دختر 23 ساله هنگام عکس سلفی گرفتن در رودخانه کرج 	
صبح دیروز 28 اردیبهشت ماه در پروژه هزار و یک شهر تهران که در امتداد بزرگراه همت قرار دارد یک قبضه خمپاره به طول تقریبا نیم متر کشف شد. به گزارش عصرخبر ، با کشف این خمپاره بلافاصله عوامل انتظامی و تیم چک و خنثی در محل حاضر شده و با اتحاذ تدابیر ایمنی لازم در محل به بررسی موضوع پرداخته و مشخص شد این خمپاره عمل نکرده و بسیار فرسوده است. نوع خمپاره به دلیل فرسودگی شدید مشخص نیست. به گزارش  عصرخبر ، پروژه هزار و یک شهر در فضایی به‌وسعت 139 هکتار و در سه فاز طراحی شده است که از 10 زیرپروژه شامل بزرگ‌ترین و مجهزترین شهربازی مدرن ایران، بزرگ‌ترین مجتمع تجاری ایران، سه هتل سه، چهار و پنج ستاره و با ظرفیت مجموعاً 3000 تخت، پارک آبی سرپوشیده، برج‌های اداری و هتل‌آپارتمان، مرکز مطالعات اسلامی و شهر هنر تشکیل شده است.  , 		کشف یک خمپاره در يك پروژه ساختماني تهران 	
 فرمانده انتظامی تهران بزرگ با تکذیب وقوع بمب‌گذاری در محله تهرانپارس تهران اعلام کرد که انفجار صبح امروز در این منطقه در پی انفجار مواد محترقه دست‌ساز بوده است. به گزارش ایسنا، سردار ساجدی‌نیا دراین‌باره گفت:‌ در ساعت 10:12 صبح امروز انفجاری در محدوده منطقه تهرانپارس، در شرق تهران اتفاق افتاد که بلافاصله نیروهای پلیس و واحدهای امدادی در محل حاضر شدند و پس از بررسی مشخص شد جوان 25 ساله ای که مشغول جمع آوری مواد بازیافتی سطل زباله بود، متوجه بسته ای شده و قصد بیرون آوردن آن را داشت اما ناگهان بسته مذکور منفجر و به مجروحیت جوان از ناحیه دست و صورت منجر شده است. وی با بیان اینکه به دنبال این موضوع کارشناسان چک و خنثی سازی پلیس، بلافاصله در محل حاضر و نسبت به بررسی حادثه اقدام کردند، گفت: در بررسی های فنی مشخص شد مواد استفاده شده شامل مواد محترقه دست ساز بوده و هیچ گونه اثری از وجود مواد منفجره در بسته مذکور دیده نمی شود. رییس پلیس تهران بزرگ با توصیه به شهروندان در خصوص عدم نگهداری مواد محترقه و خطرساز در منزل، گفت: شهروندان در نظر داشته باشند که نگهداری مواد محترقه، خطرناک بوده و امکان بروز حادثه در هر لحظه وجود دارد و بر همین اساس از شهروندان درخواست می شود در صورت وجود مواد محترقه در منزل و محل کار، موارد را به مرکز فوریت های پلیسی 110 اطلاع دهند تا مأموران چک و خنثی سازی پلیس پایتخت نسبت به جمع آوری آن اقدام کنند. , 		جزئیات انفجار صبح امروز در تهرانپارس 	
 خانم کولیندا گرابار کیتاروویچ رئیس جمهوری کرواسی عصر روز سه شنبه برای دیداری سه روزه وارد تهران شد مورد استقبال محمدرضا نعمت زاده وزیر صنعت، معدن و تجارت قرار گرفت.                                                                                         , 		ورود رییس جمهور کرواسی به تهران (عکس) 	
 به گزارش عصر خبر ، کولیندا گرابار کیتاروویچ، رئیس جمهور 47 ساله کرواسی به ایران سفر کرده است.                                       , 		شوهر رییس جمهور کرواسی (عکس) 	
 به گزارش عصرخبر ، این رستوران در شیراز قرار دارد                                                                                         , 		یک رستوران زیبا در شیراز (عکس) 	
                             , 		لباس رییس جمهور زن کرواسی در تهران (عکس) 	
"بزرگترین ناوشکن جهان به نیروی دریایی آمریکا تحویل داده خواهد شد. به گزارش عصرخبر ، این مطلب را امروز شبکه تلویزیونی ABC با استناد به مقامات وزارت دفاع ایالات متحده گزارش داده است. به خاطر داشتن شکل بسیار غیرعادی بدنه و ساختار، کشف و انهدام این غول جنگی، 50 برابر دشوارتر از ناو معمولی است. در
 ناوشکن امریکایی بطور گسترده از سامانه های خودکار استفاده می شود و به 
این دلیل تعداد خدمه آن بمراتب کمتر از ناوشکن های معمولی است. مخارج ساخت اولین ناوشکن از سه ناوشکن مقرر از این نوع که در بندر سان دیگو ایالت کالیفرنیا مستقر خواهد بود، 4.4 میلیارد دلار است. ناوشکن
 کلاس زاموالت کلاسی از کشتی‌های جنگی آمریکاییست که این ناوشکن بزرگترین و
 سنگین‌ترین ناوشکن تاریخ و نخستین ناوشکنی است که کاملاً بر اساس اصول 
پنهان‌کاری طراحی شده‌است. این کلاس از ناوشکن‌ها و اولین فروند آن به یاد 
دریابد المو زاموالت فرمانده سابق نیروی دریایی آمریکا نامگذاری شده‌اند. شکل
 ظاهری این کشتی بسیار متمایز از کشتی‌های جنگی دیگر است. زام‌والت بدنه‌ای
 مقعر دارد که بیش از یکصد سال است در هیچ کشتی دیگری دیده نشده است. این 
ناوشکن یک شناور جنگی چندمنظوره برای ماموریت‌های ضدسطحی، ضدهوایی و آتش 
پشتیبان است که البته در طراحی آن تمرکز بیشتری در زمینه جنگ با اهداف 
زمینی صورت گرفته‌است. طول این کشتی ۱۸۰ متر و وزن آن ۱۴ هزار و ۸۰۰
 تن است که دو برابر ناوشکن‌های دیگر به حساب می‌آید، اما تعداد پرسنل این 
کشتی تنها ۱۴۰ نفر است. این رقم کمتر از نصف کشتی های کوچکتر از خودش است 
که استفاده گسترده زام‌والت از سیستم‌های خودکار را نشان می‌دهد. بازتاب
 راداری کم و یکپارچه‌سازی سیستم‌های تسلیحاتی از ویژگی‌های خاص زام‌والت 
است. ابتدا قرار بود ۳۲ فروند از این کشتی ساخته شود که بعداً به ۱۰ فروند و
 سپس به ۳ فروند کاهش یافت. در مجموع ۹.۶ میلیارد دلار برای تحقیق و
 توسعه این ناوشکن هزینه شده و هزینه تولید اولین فروند این کشتی بدون 
احتساب هزینه‌های تحقیق حدود ۳ میلیارد و ۴۵۰ میلیون دلار بوده‌است. هرچند 
گفته می‌شود که هزینه‌های نگهداری این کشتی کمتر از کشتی‌های جنگی مشابه 
خواهد بود. تسلیحات
 کشتی شامل دو توپ ۱۵۵ میلیمتری با گلوله‌های هوشمندی که تا ۱۰۰ کیلومتر 
برد دقیق دارند، دو توپ مسلسل ۵۷ میلی‌متری، راکت‌های ضدزیردریایی آستراک، 
موشک‌های کروز تاماهاوک، موشک‌های دفاع هوایی ریم-۱۶۲ (مدل پیشرفته سی 
اسپارو) می‌شود. چهار موتور توربین گاز ساخت رولزرویس نیروی محرکه کشتی را تامین کرده و سرعت آن را به بیش از ۵۶ کیلومتر می‌رسانند. ", 		تحویل بزرگترین و گرانترین غول جنگی جهان به ارتش آمریکا (+عکس و مشخصات) 	
"کالیندا کیتاروویچ رئیس‌جمهور 47 ساله کرواسی به منظور گفتگو با مسئولان جمهوری اسلامی  امروز  در صدر هیئت بزرگی از دست‌اندرکاران تجاری این کشور وارد تهران شد. به گزارش عصر ایران، کیتاروویچ از فوریه سال ۲۰۱۵  رئیس جمهور کرواسی شد. او اولین زن و جوانترین کسی است که به این مقام در کراوسی دست می‌یابد. وی فارغ التحصیل زبان انگلیسی و اسپانیایی است که در سال 2000 میلادی 
کارشناسی ارشد و دکترای خود را در تز روابط بین‌الملل روابط آمریکا و 
اتحاد جماهیر شوروی در زمان خاتمه جنگ سرد به اتمام رسانده است. به گزارش ویکی پدیا، کیتاروویچ، وزیر امور خارجه پیشین و معاون دبیر کل ناتو است.                                                                ", 		رئیس جمهور زن کرواسی که به ایران آمد (عکس) 	
 ابراهیم حاتمی کیا نخستین جشنواره فیلم روح الله با حضور در مراسم افتتاح خواهد کرد. به گزارش عصرایران از روابط عمومی این رویداد ، جشنواره فیلم روح الله با هدف گرامیداشت فیلم سازانی که در آثار خود تصویری هنرمندانه از امام خمینی (ره) منعکس کرده و یا تحت تاثیر اندیشه های ایشان، اقدام به تولید آثار هنری کرده و مخاطبان گسترده ای را با مفاهیم دینی و انقلابی متاثر از امام خمینی آشنا کرده اند؛ از برخی هنرمندان در این راستا تقدیر خواهد کرد که ابراهیم حاتمی کیا نیز یکی از این چهره های شاخص است. به گفته محمد آفریده دبیر جشنواره، با توجه به تلاش های ارزنده حاتمی کیا در انعکاس هنرمندانه و ظریف پیام های امام خمینی (ره) در فیلم های مهاجر، از کرخه تا راین، موج مُرده و چ، جشنواره تصمیم گرفت علاوه بر برگزاری مراسم تقدیر، افتتاحیه خود را نیز با این هنرمند آغاز کند. آفریده در ادامه با اشاره به دو فیلم از کرخه تا راین وچ به عنوان دو اثر ارزشمند و ماندگار حاتمی کیا در تاریخ سینمای ایران افزود: سینمای ایران به برکت انقلاب اسلامی و نیز تایید هوشمندانه امام خمینی (ره) در کنار پرورش نسلی ارزشمند از هنرمندان که همچون ستاره های درخشان آسمان هنر ایران را نورانی کردند، به مرور به ابزاری مهم برای انتقال پیام جهانی بنیان گذار انقلاب اسلامی تبدیل شد. در این میان حاتمی کیا جایگاه برجسته ای دارد که هم تصویری حسی و عاطفی از امام خمینی (ره) را در فیلم از کرخه تا راین منعکس کرده و هم تصویری از صلابت ایشان در فیلم چ و همراهی توده های مردم با فرمان تاریخی امام در آزاد سازی بخشی از خاک عزیز کشورمان را به تصویر کشیده است. به همین دلیل احساس کردیم این جشنواره بدون حاتمی کیا انگار چیزی کم دارد و بر همین اساس از وی برای حضور در مراسم افتتاحیه و همراهی جشنواره در طی سه روز برگزاری دعوت کردیم که با پاسخ مثبت این هنرمند مواجه شدیم. آفریده با اشاره به ساخت فیلمی کوتاه درباره حاتمی کیا و نمایش آن در جشنواره گفت: این فیلم در طول هفته گذشته با بهره گیری از برخی فیلم ها و نیز آثار این هنرمند ساخته شده و در مراسمی که برای تقدیر از وی برگزار می شود، نمایش داده خواهد شد. نخستین جشنواره فیلم روح الله به دبیری محمد آفریده توسط معاونت هنری موسسه تنظیم و نشر آثار امام خمینی (ره) برگزار می شود. شبکه مستند، انجمن سینمای جوانان ایران، مرکز گسترش سینمای مستند و تجربی، دانشگاه آزاد اسلامی، بنیاد شهید و امور ایثارگران، روزنامه اعتماد، بنیاد سینمایی فارابی، و بیمه دانا، بیمه آسیا و عروج فیلم در برگزاری این رویداد مشارکت دارند.  , 		حاتمی‎کیا جشنواره روح الله را افتتاح می‎کند 	
 برترین ها - سن دیگو با پیوستن به جنبش جهانی افزایش استفاده از منابع تجدیدپذیر طرحی بلندپروازانه منتشر کرده که تا سال 2035 تماما از انرژی های پاک استفاده کند و انتشار گازهای گلخانه را به 50% کاهش دهد. تایید و امضای شهردار سن دیگو برای طرح این اقدام آب و هوایی به تصویب شورای شهر دموکراتیک رسید که اجازه شروع این فعالیت ها را می دهد. به لطف این طرح، آینده این شهر کالیفرنیایی سبزتر خواهد بود و تبدیل به بزرگترین شهر کشور می شود که تماما از انرژی های تجدیدپذیر استفاده خواهد کرد. برنامه شهری شامل اقداماتی از جمله افزایش درختان سایه دار در فضای شهری تا 35%، بازیافت و کمپوست سازی از عمده زباله های جامد تولید شده در شهر، سرمایه گذاری در بخش حمل و نقل عمومی و زیرساخت های دوچرخه سواری برای کاهش استفاده از اتومبیل های شخصی و... می شود. این طرح بر ترمیم اکوسیستم های طبیعی در سطح شهر تمرکز دارد و اجازه می دهد تالاب ها، جنگل ها و آب در شهر جریان داشته باشند تا کربن و اثرات گرمای جهانی کاهش یابد.                        , 		شهری در آمریکا با انرژی کاملاً تجدیدپذیر (+عکس) 	
 مالدیو روابط دیپلماتیکش را با ایران قطع کرد. به گزارش عصرایران، روزنامه سعودی الجزیره نوشت:‌ دولت مالدیو در حمایت از عربستان سعودی و در اعتراض به آنچه که اقدامات ایران علیه دیگر کشورها و دخالت تهران در امور داخلی آنها توصیف شده روابط دیپلماتیک با ایران را قطع کرد.  عربستان سعودی قبلا روابط با ایران را قطع و سفارتش در تهران را تعطیل کرده بود. کشورهای بحرین،‌ سودان، کومور و جیبوتی هم در حمایت از سعودی روابط با ایران را قطع کرده بودند.  مالدیو یک کشور کوچک جزیره ای در اقیانوس هند است و 400 هزار نفر جمعیت دارد.  , 		مالدیو روابط با ایران را قطع کرد 	
 آيت الله آملی لاريجانی با صدور حکمی حجت الاسلام و المسلمین محسنی اژه‌ای را به عنوان نماینده قوه قضائیه در شورای نظارت بر سازمان صدا و سیمای جمهوری اسلامی منصوب کرد. به گزارش میزان به نقل از اداره کل روابط عمومی قوه قضائیه،  آيت الله آملی لاريجانی با صدور حکمی حجت الاسلام و المسلمین محسنی اژه‌ای را به عنوان نماینده قوه قضائیه در شورای نظارت بر سازمان صدا و سیمای جمهوری اسلامی منصوب کرد. متن پیام رئیس قوه قضاییه به شرح زیر است: حجت الاسلام و المسلمین جناب آقای محسنی اژه‌ای  نظر به سوابق و تجربیات جنابعالی، در اجرای اصل 175 قانون اساسی به موجب این ابلاغ به عنوان نماینده قوه قضاییه در شورای نظارت بر سازمان صدا و سیمای جمهوری اسلامی ایران منصوب می‌شوید. توفیقات شما را در انجام این مسئولیت خطیر از خداوند متعال خواستارم. ضمناً لازم می‌دانم از زحمات حجت الاسلام و المسلمین  جناب آقای رئیسی که قبلاً عهده دار این مسئولیت بوده اند، تشکر و قدردانی نمایم.    صادق آملی لاریجانی رئیس قوه قضائیه  , 		محسنی اژه‌ای نماینده قوه قضائیه در شورای نظارت بر صدا و سیما شد 	
 معصومه ابتکار معاون رئیس جمهوری و رئیس سازمان حفاظت از محیط زیست روز چهارشنبه با پارک گئون هی رئیس جمهوری کره جنوبی دیدار و گفت وگو کرد. به گزارش ایرنا، ابتکار که به منظور شرکت در هفتمین کنفرانس بین المللی رهبران - آسیا 2016 به شهر سئول پایتخت کره جنوبی سفر کرده است، امروز با عالیترین مقام این کشور دیدار و در خصوص مسائل مختلف با وی به تبادل نظر پرداخت. در این دیدار که در کاخ ریاست جمهوری کره جنوبی برگزار شد طرفین بر گسترش همکاریها و توسعه مناسبات میان دو کشور تاکید کرده و خواستار توسعه بیشتر آن شدند. خانم پارک گئون هی رئیس جمهوری کره جنوبی در این دیدار تاکیدی جدی بر اجرای تفاهمنامه های امضاء شده در جریان سفر اخیر خود به تهران داشت و گفت که مایل است هر چه سریعتر توافقنامه های امضاء شده عملیایت شود. طرفین همچنین خواستار همکاری دو کشور در حوزه زیست محیطی شدند و اعلام کردند که در کنار تلاش دولتها لازم است بخش های خصوصی دو کشور نیز در این عرصه وارد عمل شوند. ابتکار نیز در این دیدار از آمادگی کشورمان و سازمان متبوع خود در گسترش روابط دو کشور در حوزه محیط زیست خبر داد و گفت که سازمان حفاظت از محیط زیست ایران آماده است در اجرای طرحهای مشترک با طرف کره ای همکاری داشته باشد. گفتنی است، هفتمین اجلاس بین المللی رهبران آسیا روز گذشته با سخنان رئیس جمهوری کره جنوبی در شهر سئول گشایش یافت و خانم ابتکار نیز از سخنرانان اصلی این اجلاس بود. در این اجلاس که به همت موسسه مطبوعاتی چوسون ایلبو کره جنوبی و با موضوع فردای آسیا و نوآوری برپا شد شرکت کنندگان در باره حفاظت از محیط زیست، اکوسیستم اقتصاد خلاق، نوآوری، ابتکار، مسائل امنیتی در آسیای شمال شرق و دیگر چالش های اقتصادی پیش روی آسیا و جهان به گفت و گو و تبادل نظر پرداختند. معصومه ابتکار و هیات همراه تا ساعتی دیگر کره جنوبی را به مقصد تهران ترک می کند.  , 		معصومه ابتکار با رئیس جمهور کره جنوبی دیدار کرد 	
 مدیر پیش‌بینی و هشدار سریع سازمان هواشناسی کشور از بروز پدیده گرد و غبار در جنوب شرق و شرق، به ویژه زابل و همچنین کاهش دما در نوار شمالی کشور و تشدید بارش‌ها در سواحل دریای خزر و شمال شرق کشور خبر داد. احد وظیفه در گفت‌وگو با ایسنا، درخصوص پیش‌بینی وضعیت جوی کشور طی دو روز آینده گفت: سامانه بارشی مستقر بر کشور طی سه روز آینده در شمال غرب کشور سبب ابرناکی، رگبار، رعدوبرق و وزش باد می‌شود. در ساعات بعدازظهر نیز در مناطقی از غرب، شمال شرق، مرکز، سواحل دریای خزر، دامنه‌های البرز و زاگرس مرکزی، شرق و جنوب شرق کشور بارش‌های پراکنده و گاهی رعدوبرق همراه با وزش باد شدید موقتی پیش بینی شده‌است. وی افزود: روز پنج شنبه از شدت بارش در شمال غرب کاسته و بر شدت بارش‌های غرب کشور افزوده می شود. از اوایل روز پنجشنبه نیز افزایش موقتی دما و وزش باد جنوبی در استان‌های مازندران، گیلان و اردبیل اتفاق می‌افتد. مدیر پیش‌بینی و هشدار سریع سازمان هواشناسی کشور با اشاره به مواج شدن دریای خزر از اواخر روزپنجشنبه، ادامه داد: از همین روز نفوذ زبانه پرفشار و ریزش هوای خنک از عرض‌های شمالی، منجر به کاهش دما در نوار شمالی کشور و تشدید بارش‌ها در سواحل دریای خزر و شمال شرق کشور خواهد شد. همچنین طی سه روز آینده وزش باد شدید در جنوب‌شرق و شرق کشور سبب گرد و خاک و کاهش دید افقی به ویژه در منطقه زابل می‌شود. به گفته وی، روز چهارشنبه با احتمال تشکیل توده گردوخاک بر روی کشور عراق برای مناطقی از غرب و جنوب‌غرب، وقوع گرد و غبار و کاهش کیفیت هوا و دید افقی دور از انتظار نیست. همچنین از بعدازظهر پنجشنبه و طی روز جمعه با افزایش وزش باد در جنوب غرب کشور، پدیده گردوخاک در این ناحیه پیش بینی می‌شود. روز جمعه نیز خلیج فارس مواج خواهد بود. مدیر پیش‌بینی و هشدار سریع سازمان هواشناسی کشور وضعیت جوی استان تهران در روز پنج شنبه را کمی ابری، دربعدازظهر همراه با افزایش ابر و در بعضی ساعات به صورت رگبار و رعدوبرق و گاهی وزش باد پیش بینی کرد و گفت: بیشینه دما در این روز 33 درجه و کمینه آن 23 درجه بالای صفر خواهد بود. در روز جمعه نیز هوای استان تهران، نیمه ابری، دربعدازظهربا افزایش ابر در بعضی ساعات همراه با رگبارورعدوبرق و گاهی به صورت وزش بادشدید پیش بینی می‌شود. وظیفه همچنین دمای هوا در گرمترین ساعت روز جمعه را 32 درجه و در سردترین ساعت 21 درجه سانتی گراد اعلام کرد.  , 		3 روز آینده کشور بارانی است 	
  , 		رهبر انقلاب: آمریکا طاغوت اعظم و شیطان اکبر است 	
 فرادید - نيش پشه باعث شد مردی از آمريكای جنوبی به مدت 20 سال به يكی از بيماری های خطرناك شايع در مناطق استوائی معروف به  داء الفيل  مبتلا شود. به گزارش پايگاه خبری شبكه العالم، روزنامه انگليسی ديلی ميل درگزارشی نوشت ريموند از طریق نیش پشه به بيماری معروف به داء الفيل مبتلا شده و توان حرکتی خود را از دست داده است. این بیماری گاه موجب تورم شدید دست و پای افراد مبتلا می شود و درباره ریموند ساق پای چپ او به شدت ورم كرده و مانند پای فيل شده است. ريموند درزمان حاضر در  سائو خوزه ريو بريتو تحت درمان است، و با وجود اينكه پزشكان ابتدا نتوانستند تورم پاهایش را كم كنند؛ اما پیش بینی کرده اند که در چند هفته آينده  از ميزان ورم کاسته شود.                        به نوشته ديلی ميل، مواردی از ابتلا به اين بيماري در آفريقا و آمريكای ميانه، جنوبی و آسيای جنوبی و جزاير اقيانوس آرام مشاهده شده است. با اينكه آثار بيماری داء الفيل در اكثر مبتلايان ظاهر نمی شود اما انگل های ناشی از نیش پشه ها می تواند كليه و غدد لنفاوی فرد را مختل كنند، حتی اگر هيچ آثاروعلائمي از اين بيماری در شخص  مشاهده نشود. پزشكان قرص هايی برای خارج کردن انگل ها از بدن بیمار تجویز می كنند؛ اما در مواردی مانند ريموند، نبرد برای ازمیان برداشتن کامل آثار بیماری گاه ممکن است تا پایان عمر فرد مبتلا ادامه یابد. داء الفيل چيست؟ بیماری داء الفیل با نام علمی  فیلاریازیس لنفاوی درمناطق گرمسیری مشاهده شده و با انتقال انگل از طريق نیش پشه انسان را مبتلا می کند.  انگل ها با قرار گرفتن روی پوست فرد وارد بدن و عروق لنفاوی شده و به كرم تبديل می شوند.  , 		نیش این پشه شما را فیل می‌کند! (+عکس) 	
 شورای نگهبان طرح جرم سیاسی را با توجه به اصلاحات انجام شده مغایر با موازین شرع و قانون اساسی ندانست. به گزارش ایسنا، طرح جرم سیاسی که با اصلاحاتی در جلسه مورخ بیستم اردیبهشت ماه یکهزار و سیصد و نود و پنج به تصویب مجلس شورای اسلامی رسیده است؛ در جلسه مورخ 1395/02/29 شورای نگهبان مورد بحث و بررسی قرار گرفت و با توجه به اصلاحات به عمل آمده مغایر با موازین شرع و قانون اساسی شناخته نشد.  , 		شورای نگهبان طرح جرم سیاسی را تایید کرد 	
تیم فوتبال ذوب آهن متوقف شد . از مرحله یک هشتم نهایی لیگ قهرمانان آسیا تیم های ذوب آهن ایران و العین امارات به دیدار یکدیگر رفتند که تیم ذوب آهن موفق شد به عنوان میهمان بازی را با نتیجه تساوی 1-1 به پایان برساند. به گزارش عصرایران ، گل العین را دقیقه 9 داگلاس و گل ذوب آهن را دقیقه 76 عباسی به ثمر رساندند.ذوب آهن برای صعود به مرحله بعد به یک تساوی0-0 نیاز دارد. با شروع مسابقه بازیکنان العین نبض بازی را در دست گرفتند و توپ را در کنترل کامل خود داشتند تا اینکه فشار حملات آنها در دقیقه 9 نتیجه داد و روی ارسال باستوس از جناح چپ و شوت عرضی آسپریلا از تیرک دوم، داگلاس موفق شد دروازه خالی ذوب‌آهن را باز کند. پس از این گل بازیکنان ذوب‌آهن نمایش آشفته‌ای به ویژه در خط میانی داشتند که موجب شد دوباره حملات العین ادامه پیدا کند و آنها تا یک سوم ابتدایی نیمه اول برتری کامل نسبت به حریف‌شان داشته باشند. از دقیقه 15 تا 30 دو تیم محتاطانه کار می‌کردند و ذوب‌آهن که برای دقایقی بهتر از العین بود روی سانتر یک موقعیت خلق کرد که ضربه سر تبریزی بی‌ثمر از کنار دروازه به بیرون رفت. در 15 دقیقه پایانی نیمه دوم دوباره شاگردان دالیچ سوار بازی شدند و روی شوت از راه دور شانس خود را برای رسیدن به گل دوم امتحان می‌کردند که مقاومت دروازه‌بان و مدافعان ذوب‌آهن آنها را ناکام می‌گذاشت. البته العین دقیقه 38 توسط عبدالرحمان یک بار هم توپ را به تیرک افقی دروازه مظاهری زد و بدشانس بود که نتوانست دومین گلش را بزند.  در نیمه دوم مسابقه روند مسابقه همچنان به نفع تیم اماراتی بود. آنها با برتری تکنیکی و تاکتیکی به بازی تسلط داشتند و بازیکنان یحیی گل محمدی برای ساختن موقعیت گل مشکل داشتند. ازدقیقه 60 بازی به بعد تلاش ذوب آهنی ها برای زدن گل بیشتر شد مهمترین موقعیت های ذوب آهن روی ضدحملات به دست می آمد . اما گل این تیم روی یک ارسال ازجناحین به ثمر رسید. ضربه سرعباسی جلوی پای دروازه بان زمین خورد و اشتباه دروازه بان العین گل ذوب آهن رادر پی داشت. پس از گل ذوب آهن هم تیم العین می توانست گل بزند که مظاهری مانعش شد و هم ذوب آهنی هادر ضربات آخر بی دقتی کردند و بازی با همان نتیجه 1-1 به پایان رسید. تساوی در دیدار رفت برای ذوبی ها یک نتیجه ایده آل به حساب می آید. آنها در بازی برگشت با تساوی بدون گل یا پیروزی به مرحله بعد صعود خواهند کرد  , 		العین 1 - 1 ذوب آهن / صعود تیم یحیی ساده شد 	
 لغو کنسرت شهرام ناظری و کیهان کلهر آنقدر تلخ و دردناک است که هر چه سعی می‌کنم چیزی درباره‌اش ننویسم، نمی‌توانم. البته ما به اخباری از این دست در این سال‌ها عادت کرده‌ایم. این روزها هم منتظر چنین حوادثی بودیم. منتظر بدتر از این هم هستیم. به گزارش ایسنا، سیدعبدالجواد موسوی - روزنامه‌نگار - با این مقدمه در خبرآنلاین نوشت: نه حالا که همان روز هفتم اسفند وقتی شناسنامه‌هایمان را از کشوی میز بیرون آوردیم و راهی شعب اخذ رای شدیم، می‌دانستیم داریم چه می‌کنیم و بهتر از آن می‌دانستیم آنان که زخم‌خورده انتخابات خرداد ۹۲ هستند این بار به راحتی دست از سر ما برنمی‌دارند. خوب می‌دانستیم کفن‌پوشانی که هشت سال کفن‌هایشان را پنهان کرده بودند، چند صباحی است که کفن‌هایشان را بیرون آورده‌اند و این بار به هر بهانه‌ای به خیابان می‌ریزند. می‌دانستیم آنان که لنگه‌کفش به سمت رئیس‌جمهور پرتاب کردند و می‌خواستند روی صالحی سیمان بریزند، این بار خیلی جدی‌تر به سراغمان خواهند آمد. تازه لنگه‌کفش و تهدید به دفن در زیر سیمان کفاره رایی بود که به یک نفر دادیم. این بار که بیش از دو سوم مجلس را تغییر داده‌ایم، دخلمان آمده است. با این حال بعضی زخم‌ها بدجور کاری‌اند. با این که انتظارش را می‌کشی و از قبل هم خودت را آماده کرده‌ای اما باز هم چنان تا مغز استخوانت را می‌سوزانند که نمی‌توانی آخ نگویی و از درد به خودت نپیچی. لغو کنسرت کیهان کلهر و شهرام ناظری چیز تازه‌ای نبود. آنقدرها هم دردناک نبود. این لغوها برود بغل‌دست صدها کنسرت دیگری که در این سال‌ها لغو شدند. به هر حال ما هم بدجوری حرص بعضی‌ها را درآوردیم و حالا این لغوها درست مثل شکلک درآوردن آدم ضعیفی است که نمی‌تواند کتکی را که خورده جبران کند. پس به ناچار شکلک درمی‌آورد و فحش می‌دهد. ایرادی هم ندارد. گفتم که این لغوها هم برود بغل‌دست بقیه لغوها اما درد آنجاست که طرف مقابل این حرکت سخیف و حقیرش را بنویسد به پای خانواده شهدا. برای آنها که چنین می‌کنند، این کار، خیلی کار راحتی است. وقتی به شهید و شهادت اعتقاد نداشته باشی برایت خیلی راحت است که خون آنها را وسیله‌ای بسازی برای بر شدن به بام قدرت اما برای آنکه هنوز هم با شنیدن اسم شهید و شهادت پشتش می‌لرزد و زانوانش سست می‌شود، خیلی سخت است. ناجوانمردی است. بابا شماها که زورتان زیاد است. به کسی هم قرار نیست پاسخ بدهید، ما هم که از شما می‌ترسیم، پس چرا پای شهدا را وسط می‌کشید؟ می‌دانید این کار برای کیهان کلهری که خود از خانواده شهداست چه قدر تلخ و دردناک است؟ می‌دانید این حرکت ناجوانمردانه شما برای شهرام ناظری که درخشان‌ترین تصنیف‌های ملی و میهنی ما را خوانده چه معنایی می‌دهد؟ اصلا تصنیف کاروان شهید شهرام ناظری را شنیده‌اید؟ می‌دانید ناظری به خاطر رفتارهای زننده شما ابا دارد از اینکه بگوید آن تصنیف را من خوانده‌ام؟ یک لحظه با خود اندیشیده‌اید امثال ناظری و کلهر چه اندازه در مقابل چیزی که شما به آن می‌گویید تهاجم فرهنگی و نانش را می‌خورید می‌توانند موثر واقع شوند؟ ما از شما توقع اعتدال و خردورزی و تدبیر به خرج دادن نداریم. شما مختارید هر طور دلتان می‌خواهد زندگی کنید. هر بلایی هم که دلتان خواست سر فرهنگ این سرزمین بیاورید اما شما را به هر چیزی که معتقدید قسم می‌دهیم پای شهدا را به میان نیاورید. آنها سرمایه‌ها و جگرگوشه‌های مردم این سرزمینند. شما را به خدا.  , 		تقاضای عاجزانه از برهم‌زنندگان کنسرت‌ها 	
 حق نمایش فیلم فروشنده به کارگردانی اصغر فرهادی در آمریکا پیش از رونمایی در بخش رقابتی جشنواره فیلم کن، به کمپانی آمازون واگذار شد. فیلم فروشنده که به‌عنوان آخرین فیلم به بخش رقابتی جشنواره کن اضافه شد، برای کسب جایزه نخل طلای کن - بهترین فیلم این رویداد سینمایی - با 20 فیلم دیگر رقابت خواهد کرد. به گزارش ورایتی، داستان این فیلم که در آن، شهاب حسینی و ترانه علیدوستی بازیگران فیلم‌های قبلی فرهادی، نقش‌های اصلی را برعهده دارند، داستان زن و مردی است که مجبور می‌شوند به یک خانه جدید نقل مکان کنند و در آنجا با مستاجر قبلی خانه دچار چالش می‌شوند. تهیه‌کننده و پخش‌کننده جهانی فیلم فرشنده کمپانی فرانسوی ممنتو است که این فیلم را با عنوان انگلیسی The Salesman اکران می‌کند و عنوان فرانسوی این فیلم به‌دلیل آن‌که اخیرا فیلمی با نام فروشنده در فرانسه ساخته شده است، با عنوان فرانسوی (LE CLIENT) مشتری خواهد بود. فروشنده روز 21 می (اول خرداد) یک روز قبل از مراسم اختتامیه و به‌عنوان آخرین فیلم بخش رقابتی در دو سانس 12 ظهر و 22 شب به وقت محلی روی پرده می‌رود و قرار است از ماه نوامبر در فرانسه اکران عمومی شود.  , 		آمازون «فروشنده» را در آمریکا اکران می‌کند 	
مناقشه فدراسیون های فوتبال عراق و عربستان در نهایت به نفع عراق به پایان رسید. فدراسیون جهانی فوتبال امروز اعلام کرد که بازی تیم های عراق و عربستان به صورت رفت و برگشت در کشور ثالث مورد توافق برگزار خواهد شد. به گزارش عصرایران ، پس ازاینکه فدراسیون فوتبال عراق ایران را به عنوان میزبان رسمی خود معرفی کرد مناقشه عربستان علیه عراق به راه افتاد. عربستانی ها اعلام کردند برای بازی مقابل تیم ملی عراق به ایران نخواهند آمد . در مرحله اول عراق اعلام کرد که از میزبانی اش در ایران کوتاه نخواهد آمد و اگر عربستان علاقه به بازی در ایران ندارد باید به عراق کمک کند که بازی هایش را در کربلا میزبانی کند. تیم ملی عراق به دلیل شرایط جنگی این کشور شرایط برگزاری بازی بین المللی را ندارد و تلاش مجدد فدراسیون عراق برای میزبانی در شهر کربلا بی نتیجه ماند. فدراسیون فوتبال عربستان اما باز هم حاضر نشد در ایران به میدان برود و در مقابل عراق هم اعلام کرد در عربستان بازی نخواهد کرد. فدراسیون جهانی فوتبال در مناقشه ای که میان دو کشور بوجود آمده در نهایت رای به برگزاری بازی هر دو کشور در زمین ثالث داد که نهایتا منجر می شود به بازی عربستان و عراق در بازی رفت و برگشت در کشور ثالث  , 		رای فیفا به نفع عراق در مناقشه با عربستان 	
 19  هنرمند از ۹ کشور جهان از روز جمعه ۳۱ اردیبهشت ماه، ۵۴ اثر خود را در گالری آس به نمایش می‌گذارند. به گزارش روابط عمومی گالری آس، این هنرمندان از کشورهای فرانسه سوئد، روسیه، دانمارک، آفریقای جنوبی، سورینام، ایران، چین و هلندآثار هنرهای تجسمی خود را که شامل نقاشی، عکس، حجم و... است را به مدت یک هفته در معرض دید علاقمندان ایرانی قرار می‌دهند. در افتتاحیه این نمایشگاه که از ساعت ۱۶ روز جمعه ۳۱ اردیبهشت ماه آغاز می‌شود دو ویدیو آرت به نامهای One piece by ruben cabendaو he other by mitchell gilbertبه نمایش در خواهد آمد. علاقمندان می‌توانند همه روزه و بصورت رایگان از ساعت ۱۰ صبح الی ۲۳ از این آثار در گالری آس واقع در خیابان شریعتی، بالا‌تر از قیطریه، جنب بانک پارسیان، پلاک ۱۸۳۱ دیدن کنند.  ," 		گالری ""آس"" بین المللی می‌شود 	"
یک فرد مسلح در شعبه یک بانک در مسکو گروگانگیری کرد. به گزارش عصرایران به نقل از رسانه های روسی، 5 نفر در این شعبه بانک هستند. پلیس ویژه برای رهایی گروگان ها به شعبه بانک حمله کرده است.  , 		گروگانگیری در مسکو 	
 حدود ۵۰۰ موزه در کشور وجود دارد که فعالیتشان محدود به نمایش اشیای قدیمی است در این میان تنها موزه‌هایی بازدیدکننده دارند که پویا بوده و تنها به نمایش اشیا بسنده نمی‌کنند. به گزارش مهر، در سراسر کشور ۲۵۰ موزه تنها در اختیار سازمان میراث فرهنگی است. این موزه‌ها را اگرچه سازمان متولی حفاظت از میراث کشور اداره می‌کند، اما در حقیقت هر یک از دستگاه‌های دولتی دیگر و یا حتی بخش خصوصی نیز دارای موزه‌هایی هستند که بنابر رویه کاری و موضوع مورد نظر خود اقدام به ایجاد موزه در حد وسیع و یا کوچک کرده‌اند. تعداد این موزه‌ها به ۵۰۰ مورد می‌رسد. یکی از این موزه‌ها که از پویایی وسیعی نیز برخوردار است، موزه علوم و فناوری وابسته به وزارت علوم است که در بخشی از ساختمان کتابخانه و اسناد سابق موزه ملی و در یک ساختمان تاریخی واقع شده و طوری فضای موزه را طراحی کرده‌اند که از کودکان دبستانی تا بزرگسالان بتوانند با پرداخت مبلغ اندکی بلیط، وارد آن شده و به هوش علمی خود اضافه کنند. برخی دیگر از دستگاه‌های دولتی نیز موزه‌هایی ایجاد کرده‌اند که شاید آن تکاپو را نداشته باشند اما همیشه دایر بوده‌اند، حتی اگر گردشگر کمی از آنها بازدید می‌کرده است مانند موزه پست، یا موزه مخابرات. به تازگی نیز شرکت نفت  می‌خواهد پمپ بنزین خیابان سعدی را به عنوان قدیمی‌ترین پمپ بنزین تهران به موزه تبدیل کند. در کنار این‌ها، سازمان هلال‌احمر ایران هم با توجه به فشار رسانه‌ها قصد کرده که موزه استاد صنعتی که مدت‌ها مخروبه بود و موجب آسیب رساندن به مجسمه‌های آن شده بود را در میدان امام خمینی(ره) بالاخره مرمت و در معرض بازدیدکنندگان قرار دهد به همین دلیل است که گاهی مردم وقتی که از میدان عبور می‌کنند متوجه حضور کارگران در این ساختمان تاریخی می‌شوند. جان گرفتن موزه‌های خصوصی حالا بعد از اطلاع‌رسانی‌های متعدد سازمان‌های دولتی به فکر افتاده‌اند که برای خود یک موزه داشته باشند تا روند فعالیت‌هایشان را به مخاطبان خود معرفی کنند. اما غیر از بخش دولتی موزه‌های بخش خصوصی جان گرفته‌اند حتی در بسیاری از موارد این موزه ها بیشتر از موزه‌های دولتی فعال شده اند از موزه‌های شخصی داخل خانه‌ها گرفته تا مجموعه‌داران که می‌توان آنها را در فهرست موزه‌داران نیز به حساب آورد چرا که حتی بسیار دلسوزانه‌تر از مدیران دولتی به فکر حفظ موزه کوچک و قدیمی خود هستند. این افراد معمولاً اشیاء و وسایل قدیمی خانه خود را جمع‌آوری کرده و با وسایل و اشیایی که دیگران به آنها هدیه داده و یا از فامیل، دوست و آشنا جمع کرده‌اند در یک فضای موزه‌ای قرار داده و یا در خانه خود نگهداری می‌کنند همانند بهره‌بردار سفره‌خانه سنتی مستوفی که در زیرزمین این بنای تاریخی نزدیک به سازه‌های آبی شوشتر وسایل قدیمی را جمع‌آوری و آن محل را به موزه تبدیل کرده و اطلاعات هر شیء را نیز نوشته است تا هر گردشگری که از فضای سفره‌خانه استفاده می‌کند بتواند از این موزه هم بازدید داشته باشد. به این ترتیب می‌توان گفت راه‌اندازی یک موزه در یک فضای خانگی کار دشواری نیست تنها کمی ذوق می‌خواهد و کمی اراده. شاید به همین ترتیب است که محمد رضا کارگر مدیرکل امور موزه‌های کشور در مصاحبه‌ها و همایش‌های مختلف اعلام می کند که به راحتی می‌توان شعار هر خانه یک موزه را عملی کرد تا افراد به هویت خانوادگی خود حتی در حد نگه داشتن یک سند قدیمی و یک کتاب قدیمی احترام گذاشته و از آنها محافظت کنند. با این وجود هستند بسیاری از موزه‌هایی که از اموال تاریخی و به ارث رسیده مردم نگهداری می‌کنند و یا آن را در معرض دید عموم مردم قرار می‌دهند مانند موزه آستان حضرت عبدالعظیم حسنی (ع) که میزبان کتب و نسخ قدیمی بسیاری از اهالی شهرری هست. محمدرضا کارگر مدیرکل امور موزه‌های کشور  روز گذشته در همایش روز جهانی موزه‌ها گفت که در سال گذشته هر دو هفته یک موزه افتتاح شده و می‌خواهد امسال این زمان را به هر ده روز یک موزه کاهش دهد و در سال‌های آینده شاهد باشد که هر روز یک موزه افتتاح می شود. از نظر او موزه می‌تواند نگه داشتن یک شی در خانه باشد به همین دلیل اعلام کرد که اداره کل موزه ها می تواند این موزه‌های خانگی را هم ثبت کند. آیا موزه‌های متعدد در ایران مخاطب دارد؟ اما آیا این همه موزه در کشور می‌تواند بازدیدکننده داشته باشد؟ آیا موزه‌هایی که تاکنون در کشور افتتاح شده بازدید کننده دارند که مسئولان سازمان میراث فرهنگی می خواهند تعداد موزه‌های کشور زیادتر شود؟ در این باره، مسعود صمدی کارشناس میراث فرهنگی و موزه داری به خبرنگار مهر گفت: اگر هر کسی بتواند نام ۵ موزه را در لحظه به یاد بیاورد نشان می‌دهد که آن موزه‌ها در معرفی خود موفق بوده‌اند. این تعداد موزه غیر از کاخ موزه‌ها باید باشند چرا که کاخ موزه‌ها به سبب داشتن فضای سبز بسیار عالی به تنهایی و بدون هیچ برنامه‌ای می‌توانند در فهرست مکان‌های گردشگری قرار گیرند. مهم این است که مردم کشورمان بتوانند نام چند موزه را به یاد بیاورند و یا درباره آن توضیح دهند این موضوع باعث می‌شود تا بفهمیم چقدر در جذب مخاطب موفق عمل کرده ایم. وی ادامه داد: بهتر است به جای اینکه هزینه‌ها را صرف ایجاد موزه کنیم، موزه‌هایی که در اختیار داریم را مرمت، تجهیز و ساماندهی کنیم و یا برنامه‌ای برای آنها ترتیب دهیم که بتوانند پویا باشند به این ترتیب نام این موزه‌ها در اذهان باقی می‌ماند. صمدی گفت: اکنون تنها موزه‌هایی در ایران موفق عمل کرده‌اند که هر هفته یا کارگاه و برنامه‌های آموزشی و فرهنگی دارند و یا توانسته اند با یک ترفندی مخاطب را جذب کنند مانند موزه ملک که هر از گاهی یک شی را از مخزن خود بیرون آورده و آن را نمایش می دهد تا بازدید کننده به بهانه دیدن از آن شی هم که شده تا موزه برود. برخی اوقات می بینیم که موزه ملی ایران هم نمایشگاهی برگزار می کند که این نیز می تواند در جذب مخاطب و پویایی آن مثمرثمر باشد. لزوم برقراری ارتباط نزدیک میان مردم و موزه‌ها در این باره، عباس علیزاده، باستان شناس موسسه شیگاگو نیز در گفتگویی با خبرنگار مهر گفت: در شیگاگو موزه داران موظف هستند که با مردم ارتباط نزدیکی برقرار کنند به همین دلیل برای آنها کارگاه‌های آموزشی برگزار کرده و از مرمت یک شی گرفته تا حد آموزش موزه داری را به آنها یاد می‌دهند. به گفته علیزاده، وقتی ارتباط مردم با موزه‌ها نزدیک می‌شود، آنها خودشان به نوعی محافظ آن موزه هم محسوب خواهند شد چون موزه را یکی از اجزای مهم شهر خود می‌دانند. اما اگر هر از گاهی به موزه بروند دیگر آن تعلق خاطر به موزه در آنها شکل نمی گیرد. الگوهای موفق از  پویایی موزه‌ها در کشور کم نیست منتها در اختیار همگان قرار نمی‌گیرد. با این وجود همایش‌های متعددی در روز جهانی موزه  و میراث فرهنگی برگزار می‌شود که تنها به بیان بدهیات حوزه موزه‌داری اشاره می‌شود. در این ایام راه‌های جذب مخاطب بررسی نمی‌شود و مدیران دولتی نیز در این همایش‌ها برنامه‌ای ارائه نمی‌کنند به همین دلیل است که بعد از صد سال موزه‌داری در ایران، هنوز موزه داران کشورمان گمان می‌کنند؛ تنها وظیفه‌ای که دارند نمایش اشیای تاریخی است.  , 		موزه‌های متعدد در ایران مخاطب دارند؟ 	
 فیلم وارونگی ساخته بهنام بهزادی در بخش نوعی نگاه شصت‌ونهمین جشنواره بین‌المللی فیلم کن به روی پرده رفت. به گزارش ایسنا، فیلم وارونگی اولین نمایش خود را به عنوان یکی از 15 فیلم بخش رقابتی بخش نوعی نگاه جشنواره فیلم کن در سالن دبوسی جشنواره فیلم کن تجربه کرد. بهنام بهزادی، علی مصفا، سحر دولتشاهی، ستاره پسیانی، میثم مولایی، سحر سخایی و رویا جاویدنیا از جمله عوامل و بازیگران فیلم وارونگی بودند که برای نمایش این فیلم در کن حضور داشتند و پس از پایان نمایش مقابل دوربین عکاسان رفتند. در خط داستانی این فیلم سینمایی آمده است : سهیل پس از چندین سال، نشانی نیلوفر را پیدا کرده و به سراغش آمده است. رابطه‌ی آنها که در گذشته ناکام مانده، حالا درآستانه شکل گیری دوباره است. پخش جهانی وارونگی توسط شرکت نوری پیکچر به مدیریت کتایون شهابی صورت می‌گیرد. شصت‌ونهمین جشنواره فیلم کن از تاریخ 11 می (22 اردیبهشت) آغاز شده و تا 22 می (دوم خرداد) ادامه خواهد داشت.  , 		«وارونگی» در کن رونمایی شد 	
